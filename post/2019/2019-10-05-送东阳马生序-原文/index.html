<!doctype html><html lang=zh-cn><head><meta charset=utf-8><meta http-equiv=X-UA-Compatible content="IE=edge,chrome=1"><title>2019-10-04 送东阳马生序 原文 - 张华的博客</title>
<meta name=renderer content="webkit"><meta name=viewport content="width=device-width,initial-scale=1,maximum-scale=1"><meta http-equiv=Cache-Control content="no-transform"><meta http-equiv=Cache-Control content="no-siteapp"><meta name=theme-color content="#f8f5ec"><meta name=msapplication-navbutton-color content="#f8f5ec"><meta name=apple-mobile-web-app-capable content="yes"><meta name=apple-mobile-web-app-status-bar-style content="#f8f5ec"><meta name=author content="Hustbill"><meta name=description content="明代： 宋濂 余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍"><meta name=keywords content="读书,写作,技术,生活"><meta name=generator content="Hugo 0.124.1 with theme even"><link rel=canonical href=http://localhost:1313/post/2019/2019-10-05-%E9%80%81%E4%B8%9C%E9%98%B3%E9%A9%AC%E7%94%9F%E5%BA%8F-%E5%8E%9F%E6%96%87/><link rel=apple-touch-icon sizes=180x180 href=/apple-touch-icon.png><link rel=icon type=image/png sizes=32x32 href=/favicon-32x32.png><link rel=icon type=image/png sizes=16x16 href=/favicon-16x16.png><link rel=manifest href=/manifest.json><link rel=mask-icon href=/safari-pinned-tab.svg color=#5bbad5><link href=/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css rel=stylesheet><link rel=stylesheet href=https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin=anonymous><meta property="og:title" content="2019-10-04 送东阳马生序 原文"><meta property="og:description" content="明代： 宋濂 余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍"><meta property="og:type" content="article"><meta property="og:url" content="http://localhost:1313/post/2019/2019-10-05-%E9%80%81%E4%B8%9C%E9%98%B3%E9%A9%AC%E7%94%9F%E5%BA%8F-%E5%8E%9F%E6%96%87/"><meta property="article:section" content="post"><meta property="article:published_time" content="2019-10-05T00:54:49+00:00"><meta property="article:modified_time" content="2019-10-05T00:54:49+00:00"><meta itemprop=name content="2019-10-04 送东阳马生序 原文"><meta itemprop=description content="明代： 宋濂 余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍"><meta itemprop=datePublished content="2019-10-05T00:54:49+00:00"><meta itemprop=dateModified content="2019-10-05T00:54:49+00:00"><meta itemprop=wordCount content="700"><meta itemprop=keywords content><meta name=twitter:card content="summary"><meta name=twitter:title content="2019-10-04 送东阳马生序 原文"><meta name=twitter:description content="明代： 宋濂 余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍"><!--[if lte IE 9]><script src=https://cdnjs.cloudflare.com/ajax/libs/classlist/1.1.20170427/classList.min.js></script><![endif]--><!--[if lt IE 9]><script src=https://cdn.jsdelivr.net/npm/html5shiv@3.7.3/dist/html5shiv.min.js></script><script src=https://cdn.jsdelivr.net/npm/respond.js@1.4.2/dest/respond.min.js></script><![endif]--></head><body><div id=mobile-navbar class=mobile-navbar><div class=mobile-header-logo><a href=/ class=logo>张华的博客</a></div><div class=mobile-navbar-icon><span></span>
<span></span>
<span></span></div></div><nav id=mobile-menu class="mobile-menu slideout-menu"><ul class=mobile-menu-list><a href=/><li class=mobile-menu-item>Home</li></a><a href=/post/><li class=mobile-menu-item>Archives</li></a><a href=/tags/><li class=mobile-menu-item>Tags</li></a><a href=/categories/><li class=mobile-menu-item>Categories</li></a><a href=/about/><li class=mobile-menu-item>About</li></a><a href=/links/><li class=mobile-menu-item>Links</li></a></ul></nav><div class=container id=mobile-panel><header id=header class=header><div class=logo-wrapper><a href=/ class=logo>张华的博客</a></div><nav class=site-navbar><ul id=menu class=menu><li class=menu-item><a class=menu-item-link href=/>Home</a></li><li class=menu-item><a class=menu-item-link href=/post/>Archives</a></li><li class=menu-item><a class=menu-item-link href=/tags/>Tags</a></li><li class=menu-item><a class=menu-item-link href=/categories/>Categories</a></li><li class=menu-item><a class=menu-item-link href=/about/>About</a></li><li class=menu-item><a class=menu-item-link href=/links/>Links</a></li></ul></nav></header><main id=main class=main><div class=content-wrapper><div id=content class=content><article class=post><header class=post-header><h1 class=post-title>2019-10-04 送东阳马生序 原文</h1><div class=post-meta><span class=post-time>2019-10-05</span><div class=post-category><a href=/categories/%E8%AF%BB%E4%B9%A6%E5%BF%83%E5%BE%97/>读书心得</a></div><span class=more-meta>约 700 字 </span><span class=more-meta>预计阅读 2 分钟</span></div></header><div class=post-toc id=post-toc><h2 class=post-toc-title>文章目录</h2><div class="post-toc-content always-active"><nav id=TableOfContents></nav></div></div><div class=post-content><p><a href="https://so.gushiwen.org/shiwen/default.aspx?cstr=%e6%98%8e%e4%bb%a3">明代</a>：<a href="https://so.gushiwen.org/search.aspx?value=%e5%ae%8b%e6%bf%82"> 宋濂</a></p><p>余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道 ，又患无硕师、名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。</p><p>当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意。以中有足乐者，不知口体之奉不若人也。盖余之勤且艰若此。</p><p>今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？</p><p>今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵《诗》《书》，无奔走之劳矣；有司业、博士为之师，未有问而不告，求而不得者也；凡所宜有之书，皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉！</p><p>东阳马生君则，在太学已二年，流辈甚称其贤。余朝京师，生以乡人子谒余，撰长书以为贽，辞甚畅达，与之论辩，言和而色夷。自谓少时用心于学甚劳，是可谓善学者矣！其将归见其亲也，余故道为学之难以告之。谓余勉乡人以学者，余之志也；诋我夸际遇之盛而骄乡人者，岂知余者哉！</p></div><div class=post-copyright><p class=copyright-item><span class=item-title>文章作者</span>
<span class=item-content>Hustbill</span></p><p class=copyright-item><span class=item-title>上次更新</span>
<span class=item-content>2019-10-05</span></p></div><footer class=post-footer><nav class=post-nav><a class=prev href=/post/2019/2019-10-26-coolshell-0622-2019/><i class="iconfont icon-left"></i>
<span class="prev-text nav-default">读《如何超过大多数人》有感</span>
<span class="prev-text nav-mobile">上一篇</span>
</a><a class=next href=/post/2019/2019-10-05-%E4%B8%BA%E5%AD%A6-%E5%BD%AD%E7%AB%AF%E6%B7%91/><span class="next-text nav-default">2019-10-04 为学-彭端淑</span>
<span class="next-text nav-mobile">下一篇</span>
<i class="iconfont icon-right"></i></a></nav></footer></article></div><div id=disqus_thread></div><script type=text/javascript>(function(){if(window.location.hostname==="localhost")return;var t,e=document.createElement("script");e.type="text/javascript",e.async=!0,t="hustbill",e.src="//"+t+".disqus.com/embed.js",(document.getElementsByTagName("head")[0]||document.getElementsByTagName("body")[0]).appendChild(e)})()</script><noscript>Please enable JavaScript to view the <a href=http://disqus.com/?ref_noscript>comments powered by Disqus.</a></noscript></div></main><footer id=footer class=footer><div class=social-links><a href=mailto:billzhang2020@email.com class="iconfont icon-email" title=email></a><a href=https://tinyurl.com/y25haluf class="iconfont icon-stack-overflow" title=stack-overflow></a><a href=https://github.com/hustbill class="iconfont icon-github" title=github></a><a href=http://localhost:1313/index.xml type=application/rss+xml class="iconfont icon-rss" title=rss></a></div><div class=copyright><span class=power-by>由 <a class=hexo-link href=https://gohugo.io>Hugo</a> 强力驱动
</span><span class=division>|</span>
<span class=theme-info>主题 -
<a class=theme-link href=https://github.com/olOwOlo/hugo-theme-even>Even</a>
</span><span class=copyright-year>&copy;
2015 -
2024<span class=heart><i class="iconfont icon-heart"></i></span><span>Hustbill</span></span></div></footer><div class=back-to-top id=back-to-top><i class="iconfont icon-up"></i></div></div><script src=https://cdn.jsdelivr.net/npm/jquery@3.2.1/dist/jquery.min.js integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin=anonymous></script><script src=https://cdn.jsdelivr.net/npm/slideout@1.0.1/dist/slideout.min.js integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin=anonymous></script><script src=https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin=anonymous></script><script type=text/javascript src=/js/main.min.4ae89da218555efa0e7093a20b92017d2e1202b66fff9fc2edf4cb8d44b44c6e.js></script></body></html>